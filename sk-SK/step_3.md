## Zoznámte sa s Raspberry Pi

Poďme sa pozrieť na Raspberry Pi. Počítač by ste mali mať pred sebou. Zatiaľ k nemu nič nepripájajte.

+ Pozrite sa na vaše Raspberry Pi. Viete na ňom nájsť všetky časti označené na obrázku?

![screenshot](images/pi-labelled-names.png)

+ **USB porty** - slúžia na pripojenie myši a klávesnice. Môžete však pripojiť aj iné zariadenia, ako napríklad USB disk.

+ **Slot na SD kartu** - tu môžete zasunúť SD kartu. Na nej je uložený operačný systém, ako aj vaše súbory.

+ **Ethernetový port** - slúži na pripojenie Raspberry Pi k sieti pomocou kábla. Raspberry Pi sa však dokáže pripojiť k sieti aj bezdrôtovo.

+ **Audio jack** - tu môžete pripojiť slúchadlá alebo reproduktory.

+ **HDMI port** - tu môžete pripojiť monitor (alebo projektor), ktorý používate na zobrazenie výstupu z Raspberry Pi. Ak má váš monitor reproduktory, môžete ich použiť aj na počúvanie zvuku.

+ **Napájací konektor micro USB** - tu pripojíte napájací zdroj. Mali by ste ho vždy pripájať ako posledný, keď ste pripojili všetky ostatné zariadenia.

+ **GPIO piny** - umožňujú vám k Raspberry Pi pripojiť elektronické súčiastky, ako sú LED diódy a tlačidlá.